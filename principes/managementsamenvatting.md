Managementsamenvatting
======================

Het Digitaal Stelsel Gebouwde Omgeving (DSGO) tracht te komen tot een set van
uniforme afspraken die zorgen voor *veilige, betrouwbare en gecontroleerde
toegang tot data in de bouwsector*. Voor het realiseren van de maatschappelijke
opgaven energietransitie en woningbouw is het van essentieel belang om
toegang te hebben tot accurate gegevens over de gebouwde omgeving. ‘Data moet
stromen’ tussen de private en publieke partijen in de bouw- en
installatiesector, maar ook naar inwoners en woningeigenaren om deze doelen te
bereiken.

Voor het ministerie van BZK is het als opdrachtgever van belang om een aantal *richtinggevende
principes* vanuit publiek belang in te brengen in de verdere ontwikkeling van
het DSGO, bijvoorbeeld bij de uitwerking van de globale architectuurschets
(GAS). Aan Geonovum, BIM Loket en CROW is gevraagd deze richtinggevende
principes op te stellen en onder een aantal belangrijke stakeholders (ondermeer
MedMij, Rijksvastgoedbedrijf, Innopay, Aedes) informeel te consulteren.
Geonovum, BIM Loket en CROW beschrijven deze principes op basis van hun ervaringen
met de ontwikkeling en het beheer van afsprakenstelsels voor de vastlegging en
het delen van gegevens in de geo- én bouwsector.

Het resultaat is dit adviesrapport met richtinggevende principes. De principes zijn
onder te verdelen in principes geënt op de samenwerking van partijen in het
stelsel (publieke waarden, <a href='#publiekewaarden'></a>) en het delen van gegevens (FAIR data-principes, <a href='#dataprincipes'></a>) over
de gebouwde omgeving.

Het uitgangspunt is om het DSGO te ontwerpen op basis van *publieke waarden* die
de samenleving reflecteren. Deze publieke waarden bevatten onder meer een open
en transparent ontwerpproces en het open en transparant delen van uitkomsten. Maar
over ook het betrekken van alle belanghebbenden (inclusiviteit), over eigenaar-
en zeggenschap over en gebruik van gebruik data, standaarden, algoritmen en
voorzieningen (soevereniteit).

De *data-principes* zijn beschreven aan de hand van de FAIR-kernbegrippen
vindbaarheid, toegankelijkheid, interoperabiliteit en herbruikbaarheid van gegevens.
Hierbij wordt onder meer ingegaan op de eenduidige vindplaats en identificering
van gegevens in het stelsel, de beschrijving (metadatering) van de herkomst,
kwaliteit en betekenis van de gegevens, de gecontroleerde toegang middels
autorisatie en authenticatie, en de toepassing van (open) standaarden voor de
geo- en bouwinformatie in de publieke sector.

Deze principes zijn vervolgens toegepast op drietal *voorbeelden uit de praktijk*: de
Wet kwaliteitsborging voor het bouwen (<a href="#wet-kwaliteitsborging-voor-het-bouwen"></a>), assetmanagement (<a href='#assetmanagement'></a>) en het Landelijk Digitaal Platform (<a href='#landelijk-digitaal-platform'></a>).

Vanuit de ontwikkelingen in deze voorbeelden uit de praktijk, gecombineerd met de principes voor
samenwerking en data, worden een *aantal aanbevelingen meegegeven aan de
ontwikkeling van het DSGO*, welke kort samengevat zijn:

-   Maak projectinformatie vindbaar, toegankelijk, uitwisselbaar en herbruikbaar;

-   Pas systeemonafhankelijke, open standaarden toe in het DSGO;

-   Maak bottom-up afspraken met alle betrokkenen;

-   Sluit aan de internationale standaard voor informatiemanagement in de digitale levenscyclus van bouwwerken: de NEN-EN-ISO 19650-serie;

-   Maak goede afspraken over wie eigenaar wordt van in het DSGO gegenereerde
    data, en voor welke toepassing hergebruik toegestaan is;

-   Stel best practices op voor de toepassing van vigerende wet- en regelgeving
    op data platforms en digitale stelsels;

-   Zorg voor een overheidsbrede toolbox met standaard componenten voor
    toepassing in het DSGO en andere stelsel.

De *uitgangspunten, randvoorwaarden en eisen* die tijdens het traject zijn
verzameld zijn samengevat (<a href='#uitgangspunten-randvoorwaarden-en-eisen'></a>) als richtinggevende principes, die opdrachtgever het ministerie van BZK
‘onder de arm mee kan nemen’ bij de verdere uitwerking van het DSGO.

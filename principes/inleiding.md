Inleiding
=========

Digitaal Stelsel Gebouwde Omgeving
----------------------------------

In 2019 hebben 37 organisaties, waaronder Geonovum, zich met de ondertekening
achter de digitaliseringsdeal (digiGO) geschaard. Hiermee hebben overheid,
opdrachtgevers, de brancheverenigingen van de bouwsector, de installatiesector
en de toeleverende industrie en kennisinstellingen afgesproken dat zij samen
inzetten op: deelbare, herbruikbare en toegankelijke informatie, nieuwe functies
en geavanceerde werkwijzen en innovatie voor de gebouwde omgeving.

Om waardevolle toepassingen van data mogelijk te maken, moet data beter
beschikbaar en toegankelijk worden gemaakt. Er is behoefte aan een
afsprakenstelsel dat zorgt voor veilige, betrouwbare en gecontroleerde toegang
tot data in de bouwsector, zodat alle ketenpartners die actief zijn in de
verschillende fases van de levenscyclus van een bouwwerk met deze afspraken
makkelijk en veilig gebruik van reeds beschikbare data kunnen maken. Dit vergt
sector brede afspraken over uitwisseling, eigenaarschap en organisatie van data.
Dat is de reden dat digiGO het initiatief Digitaal Stelsel Gebouwde Omgeving
(DSGO) is gestart, om te werken aan de toegankelijkheid van data in de gehele
keten.

Het DSGO is een programmalijn binnen digiGO. De sector heeft sterke behoefte aan
regie om samenhang te creëren binnen het DSGO. De behoeftes van publieke en
private organisaties naar data-uitwisseling zijn samengevat in 34 use cases,
gegroepeerd in zes thema’s. Stikstofreductie is daar onderdeel van, naast andere
thema’s als duurzaamheid en circulariteit. Het DSGO regisseert samenhang door te
komen tot een set van afspraken over het uitwisselen van data tussen
organisaties, om data voor de keten toegankelijk te maken én te zorgen voor de
adoptie van deze afspraken. Het DSGO helpt digitalisering in de bouw- en
installatie sector, en draagt daarmee bij aan stikstofreductie.

De overheid, in de rol van het ministerie van Binnenlandse Zaken en
Koninkrijksrelaties (BZK), moet hier een rol als aanjager in nemen wil het DSGO
een kans van slagen hebben. Daarbij ligt de focus op het stimuleren van
samenwerking binnen de sector, tussen verschillende onderdelen van de
rijksoverheid en medeoverheden. Bovendien zal het ministerie aandacht hebben
voor het borgen van publieke waarden in het stelsel.  Daarnaast zal de overheid,
in haar rol van opdrachtgever (o.a. Rijksvastgoedbedrijf, provincies), in haar
rol van Bevoegd Gezag en vanuit haar verantwoordelijkheid voor verschillende
beleidsthema’s zoals het klimaatakkoord en de basisregistraties hier zelf ook
profijt van hebben.

Opdracht
-----------------

Geonovum is door het ministerie van Ministerie van Binnenlandse Zaken en Koninkrijksrelaties gevraagd om in samenwerking met het BIM Loket en CROW de richtinggevende principes te formuleren voor het ontwerp van een Digitaal Stelsel Gebouwde Omgeving (DSGO). 

Dit adviesrapport met richtinggevende principes voor het DSGO, in aanvulling op 34 ‘use cases’, gegroepeerd in zes thema’s, geeft de uitdagingen aan op het gebied van publieke waarden en is voor het ministerie van BZK de start om het gesprek aan te gaan hoe publieke waarden en het DSGO zullen gaan samenwerken. De richtinggevende principes die bij het ontwerp en realisatie van het DSGO in acht genomen dienen te worden, borgen het publiek belang voor bijvoorbeeld publieke waarden rondom digitalisering, de fysieke leefomgeving en de economie. Maar ook robuustheid, toekomstvastheid en stapsgewijze groei van het DSGO. De richtinggevende principes van dit adviesrapport dragen bij aan sector brede afspraken over uitwisseling, eigenaarschap en organisatie van data met als resultaat veilige, betrouwbare en gecontroleerde toegang tot data in de bouwsector: in verbinding en in samenhang.

Doel en resultaat
-----------------

Doel van het adviesrapport is richtinggevende principes te formuleren voor het
ontwerp van een Digitaal Stelsel Gebouwde Omgeving (DSGO). Deze richtinggevende
principes dragen bij aan sector brede afspraken over uitwisseling, eigenaarschap
en organisatie van data met als resultaat veilige, betrouwbare en gecontroleerde
toegang tot data in de bouwsector, zodat alle ketenpartners die actief zijn in
de verschillende fases van de levenscyclus van een bouwwerk met deze afspraken
makkelijk en veilig gebruik van reeds beschikbare data kunnen maken. Het
adviesrapport stelt Geonovum op in samenwerking met BIM Loket en CROW.

Om dit doel te bereiken duiden we ontwerpprincipes (publieke waarden) en dataprincipes en maken we onderscheid naar
uitgangspunten, randvoorwaarden en eisen. Bij elk van de richtinggevende
principes zorgen het publiek belang en de publieke waarden de basisprincipes
voor sectorbrede afspraken over uitwisseling, eigenaarschap en organisatie van
data: ze leiden tot verbinding en samenhang.

Aanpak
------

Voor de uitvoering van deze opdracht hebben Geonovum, BIM Loket en CROW de
volgende aanpak gehanteerd.

### Processtappen

*Stap 1. Voorbereiding* Geonovum heeft met 2-3 eigen experts een eerste aanzet
gemaakt van principes op het gebied van onder meer openheid, toegankelijkheid,
interoperabiliteit, authenticiteit en verantwoordelijkheid (governance) voor het
Digitaal Stelsel Gebouwde Omgeving (DSGO). Geonovum heeft hiervoor hergebruik
gemaakt van ervaringen uit eerdere adviestrajecten voor (doorontwikkeling van)
digitale stelsels voor onder meer Digitaal Stelsel Omgevingswet (DSO),
Objectidentificering (UOI) en samenhang geo(basis)registraties. Aan dit rapport
hebben we in een open/ publieke omgeving gewerkt waardoor meerder mensen van de
verschillende organisaties tegelijkertijd aan het rapport konden werken.

*Stap 2. Uitbreiding* In een workshopachtige setting heeft Geonovum samen met
experts van BIM Loket en CROW de eerste aanzet van principes uitgebreid. De
principes zijn verbreed, verfijnd en geconcretiseerd zonder de
implementatievrijheid in latere uitwerking te beperken.

*Stap 3. Toetsing* Het tussenresultaat van het adviesrapport met richtinggevende
principes (versie 0.3) is begin september met BZK, Geonovum, BIM Loket en CROW
getoetst. In het vervolg van september zullen de de concept-principes door
middel van een informele consultatie gericht aan 5 tot maximaal 10, samen met
BZK te bepalen organisaties, tijdens een klankbordsessie worden gepresenteerd en
getoetst (waaronder Innopay, de programma’s Bouwwijzer en MedMij, verschillende
directoraten/ programma’s van BZK, andere departementen, publieke partijen). De
presentatie heeft tot doel het creëren van draagvlak en het kunnen ingaan op
vragen en discussie. Na afloop van klankbordsessie krijgen de organisaties 2
weken gelegenheid om principes te reviewen, en verbetersuggesties aan te dragen.

*Stap 4. Afronding* Geonovum verwerkt samen met BIM Loket en CROW de
verbetersuggesties uit de informele consultatie/toetsing. Waar dat wel kan
worden de verbetersuggesties doorgevoerd in de principes, waar dat niet kan als
gevolg van te veel discussie/divergentie worden deze verbetersuggesties als
aandachtspunt voor nadere afstemming/uitwerking opgenomen (issuelijst). Het
resultaat van de vierde en laatste stap is versie 0.99 van het adviesrapport met
richtinggevende principes. Geonovum levert dit rapport ter
vaststelling/besluitvorming in begeleidings-/stuurgroep aan de opdrachtgever op.

### Participatie en publieke waarden

Het DSGO maakt participatie en co-creatie mogelijk tussen alle publieke en
private partijen die een belang hebben bij informatie over de gebouwde omgeving.
Het DSGO is in die zin een belangrijke dataspace voor de samenleving om zich te
verhouden tot alle data over de gebouwde omgeving. Dat vraagt om spelregels
gebaseerd op publieke waarden die de samenleving reflecteren. De belangrijkste
overweging hierbij is dat bij de keuzen die gemaakt worden ten aanzien van het
ontwerp en de implementatie van het DSGO, alsmede in het gebruik van de het
DSGO, de gelijkwaardigheid van de informatiepositie van alle betrokkenen, voorop
staat.

### Ontwerpprincipes

Het DSGO staat in de bredere context van de digitalisering & dataficering van de
samenleving en vertegenwoordigt alle data over de gebouwde omgeving. De digitale
en fysieke wereld raken elkaar steeds meer ook ten aanzien van de gebouwde
omgeving. In Europa en Nederland leggen we daarbij de nadruk op publieke
waarden, die concreet gemaakt zijn of worden in EU-wetgeving rondom het gebruik
van data en technologie. Publieke Waarden zijn dus randvoorwaardelijk voor het
verantwoord organiseren en inzetten van het DSGO. Deze waarden komen voort uit
universele mensenrechten. Denk aan gelijkheid, vrijheid, menselijke waardigheid,
autonomie en veiligheid. We vertalen deze waarden in een aantal ontwerpprincipes
die leidend zullen zijn voor het DSGO, zowel voor het ontwikkelen van het DSGO,
als ook voor het gebruik, onderhoud en de governance van het DSGO.


### FAIR principes

Op eenduidige manieren samenwerken om informatie zo beter te kunnen beveiligen,
makkelijker uit te wisselen en toegankelijker te maken voor iedereen. Dat is hoe
open standaarden de samenwerking bevorderen tussen de overheid, burger en het
bedrijfsleven. De FAIR Principes zijn een hulpmiddel daarin: het doel van de
principes is het hergebruik van waardevolle data mogelijk maken. De FAIR
Principes dwingen geen standaarden af, maar moedigen communities aan om om data
en diensten vindbaar, toegankelijk, interoperabel en herbruikbaar te maken. In
lijn met het doel van dit adviesrapport nemen we de FAIR principes als basis
voor het formuleren van de principes voor het DSGO.


Afbakening
----------

-   Wat is het niet, zoals een globale architectuur schets (GAS) of product
    beschrijving

-   verwijzing naar programma spoor governance& beheer

-   BOMOS voor beheer

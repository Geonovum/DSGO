Conclusies en vervolg
============

Het publiek belang en de publieke waarden zijn de basisprincipes voor
sectorbrede afspraken over uitwisseling, eigenaarschap en organisatie van data. Samen met de dataprincipes, resulteert dit in de volgende uitgangspunten, randvoorwaarden en eisen, zoals in voorgaande hoofdstukken beschreven.

Conclusies
--------------

Het ministerie van BZK heeft vanuit haar systeemverantwoordelijkheid een set richtinggevende principes nodig 
om de ontwikkeling van het DSGO vaart geven. Daarbij ligt de focus op het stimuleren van samenwerking binnen 
de sector, tussen verschillende onderdelen van de rijksoverheid en medeoverheden. Bovendien zal de overheid, 
in haar rol van opdrachtgever (onder andere Rijksvastgoedbedrijf, provincies), in haar rol van bevoegd gezag 
en vanuit haar verantwoordelijkheid voor verschillende beleidsthema’s zoals het klimaatakkoord en de basisregistraties hier zelf ook profijt van hebben.

In dit adviesrapport zijn richtinggevende principes geformuleerd voor het ontwerp van het DSGO. Het DSGO komt tot stand door het creëren van samenwerking en de inzet van technologie ten behoeve van het delen van data. De principes volgen deze indeling ook. We onderscheiden principes gericht op de samenwerking van partijen in het stelsel (publieke waarden, <a href='#publiekewaarden'></a>) en principes met betrekking tot het delen van gegevens (FAIR dataprincipes, <a href='#dataprincipes'></a>).

Het DSGO dient de samenleving in heel veel processen. Publieke waarden die de samenleving reflecteren vormen daarom het uitgangspunt. Deze zijn vertaald in acht ontwerpprincipes die leidend zijn in het vorm geven van de samenwerking in het ontwerpproces en hun doorwerking hebben in de resulterende afspraken. 

We stellen een samenwerking voor gebaseerd op *Openheid en transparantie*  en leggen daarmee de basis voor participatie van alle belanghebbenden en open en transparante uitkomsten. Daarnaast noemen we *Inclusiviteit*, zodat geen doelgroepen worden buitengesloten; *Rechtvaardigheid* zodat alle belanghebbenden eerlijk behandeld worden; *Doelgerichtheid* om de uitwisseling beperkt te houden tot het doel waarvoor het bedoeld was; *Betrokkenheid* opdat alle direct betrokken belanghebbenden hun input kunnen geven tijdens het ontwerp; *Controleerbaarheid* om menselijke controle en interventie in te bouwen; *Soevereiniteit* om helderheid te scheppen in eigenaarschap van en gebruik van gebruik data, standaarden, algoritmen en voorzieningen en tenslotte *Informatiebeveiliging* om de integriteit van gegevens te waarborgen en te zorgen voor adequate autorisatie en authenticatie. 

Afspraken over het uitwisselen en delen van data in het DSGO is gebaseerd op de FAIR-kernbegrippen *vindbaar, toegankelijk, interoperabel en herbruikbaar* van gegevens. Hierbij wordt onder meer ingegaan op de eenduidige vindplaats en identificering van gegevens in het stelsel, de beschrijving (metadatering) van de herkomst, kwaliteit en betekenis van de gegevens, de gecontroleerde toegang middels autorisatie en authenticatie, en de toepassing van (open) standaarden voor de geo- en bouwinformatie in de publieke sector.

Vanuit de praktijk zijn een drietal voorbeelden uit de praktijk uitgewerkt, waarin het delen van data centraal staat: Wet kwaliteitsborging voor het bouwen, Informatieoverdracht bij assetmanagement en het Landelijk Digitaal Platform. Deze voorbeelden hebben tot een aantal extra handreikingen geleid, die gebaseerd zijn op de uitgewerkte principes:
- Maak gebruik van open standaarden en overheidsdata (zoals de basisregistraties) die beschikbaar is, begin niet zomaar met het ontwikkelen van een nieuwe standaard en sluit aan bij wat er al is.
- Maak bottom-up afspraken die werken in de uitvoering en gelijk hun waarde bewijzen voor de gebruikers.
- Nieuwe data die ontstaat moet die ook beschikbaar gemaakt worden. Maak goede afspraken over het eigenaarschap en beheer van deze data. 

De overheid, in de rol van het ministerie van Binnenlandse Zaken en Koninkrijksrelaties (BZK), wil een rol als aanjager in nemen, om het DSGO een kans van slagen te laten hebben. Daarbij ligt de focus op het stimuleren van samenwerking binnen de sector, tussen verschillende onderdelen van de rijksoverheid en medeoverheden. Publiek en privaat werken in de fysieke leefomgeving en in de digitale omgeving samen. Bovendien zal het ministerie aandacht hebben voor het borgen van publieke waarden in het stelsel. Daarnaast zal de overheid, in haar rol van opdrachtgever (onder andere Rijksvastgoedbedrijf, provincies), in haar rol van bevoegd gezag en vanuit haar verantwoordelijkheid voor verschillende beleidsthema’s zoals het klimaatakkoord en de basisregistraties hier zelf ook profijt van hebben.

De richtinggevende principes uit dit adviesrapport die bij het ontwerp en realisatie van het DSGO in acht genomen dienen te worden, borgen het publiek belang voor bijvoorbeeld publieke waarden rondom digitalisering, de fysieke leefomgeving en de economie, maar ook robuustheid, toekomstvastheid en stapsgewijze groei van het DSGO zijn belangrijke waarden. Ze geven richting aan het ontwerpen, onderhouden en toepassen van de processen en afspraken die door het DSGO ondersteund worden.

Bij elk van de richtinggevende principes zorgen het publiek belang en de publieke waarden samen met de basisprincipes voor sector brede afspraken over uitwisseling, eigenaarschap en organisatie van data met als resultaat veilige, betrouwbare en gecontroleerde toegang tot data in de bouwsector: in verbinding en in samenhang.

    
Vervolg
-------
    
In de afgelopen twee decennia  is het nog niet gelukt om de data te laten stromen in de bouwwerk levenscyclus. 
Er is dus een radicaal vernieuwende aanpak nodig in de sector (overheid en bouw) om beweging in deze 
systeemtransitie te krijgen. BIM Loket, CROW en Geonovum doen daarom vanuit hun verantwoordelijkheid 
als medeondertekenaars van digiGO de volgende aanbevelingen.
    
**Aanjaagrol vanuit BZK**
    
Er is een digitale transitie gaande in tal van sectoren in de samenleving. In dat kader is het de vraag hoe met alle stakeholders de digitale bouwsector wordt vormgegeven. Het ligt voor de hand dat het ministerie van BZK met haar systeemverantwoordelijkheid voor de bouwsector hierin een aanjaagrol vervult.
Een belangrijk doel van deze rol is om voldoende kennis op te bouwen, zodat informatisering in het hart 
van het beleid verankerd wordt. Om alle partijen te verenigen rondom het streven naar een DSGO is er vertrouwen nodig tussen alle partijen die bij het DSGO betrokken zijn. Dat vertrouwen ontstaat niet zomaar. Er is een *strategische dialoog* nodig over het ‘waarom’. Daarmee wordt een randvoorwaardelijke bedding en focus gecreëerd om tot concrete actie te komen. Zo kan een doorbraak tot stand komen en het DSGO succesvol te laten worden.
    
**Dialoog met stakeholders**
    
DigiGO heeft zes thema’s benoemd waar met prioriteit aan wordt gewerkt om vaart te krijgen in de 
totstandkoming van het DSGO.  Er is van alles voorbereid, we hebben supportorganisaties beschikbaar, 
er zijn standaarden etc.. Maar het komt niet echt in beweging bij opdrachtgevers en bedrijven. Wat is nodig? 
Er is inzicht nodig in het ‘waarom’. Het helder krijgen van het ‘waarom’ (en de bijdragen hieraan vanuit 
de zes DSGO thema’s) vergt een *strategische dialoog* met alle partijen om meer inzicht te krijgen in standpunten, belangen en urgentie. Inzicht in het ‘waarom’ geeft richting aan de manier waarop de onderlinge samenwerking vorm kan worden gegeven. 
Wij stellen ons voor dat deze gesprekken in het kader van het DSGO worden georganiseerd en BZK zal aanschuiven in de rol die van haar wordt verwacht. Vanuit die dialoog ontstaat samenwerking en vertrouwen om met elkaar aan de slag te gaan en het Digitaal Stelsel Gebouwde Omgeving verder vorm te geven. 

**Beheer en onderhoud**

Een afsprakenstelsel vraagt om onderhoud. Als afspraken tot stand zijn gekomen zijn er altijd omstandigheden die aanpassing en/of uitbreiding vragen. Vanuit onze ervaring bij de tot standkoming van standaarden adviseren we om het aspect beheer en onderhoud van de afspraken steeds mee te nemen en de gevolgen die dit heeft voor de financiering van het afsprakenstelsel dat gaat ontstaan.

Aandachtspunten
---------------

Met de consultatie van dit rapport zijn mede de volgende aandachtspunten zmeegegeven om nader te onderzoekn. Deze aandachtspunten hebben niet altijd met de principes zelf alswel met de uitwerking van de principes te maken, bijvoorbeeld met de invulling in een Project StartArchitectuur (PSA) of Stelselarchitectuur (SA) of bij de implementatie in de praktijk. 

*NL-datafederatie*
•	Hoe sluit DSGO straks als stelsel aan op de NL-datafederatie (het “stelsel der stelsels”)?

*Experimenteerruimte*

**Duurzame toegankelijkheid**

Duurzame toegankelijkheid van metadata is als eis opgenomen in [paragraaf 5.1.2](#toegankelijk). Bij het 
ontwerp van duurzame toegankelijke metadata door het DSGO zullen afspraken moeten zijn gemaakt omtrent de 
al of niet duurzaamheid van de opslag in het DSGO. 
Duurzame toegankelijk gaat over de implementatie van de Archiefwet- en regelgeving met de bijbehorende normen 
en standaarden. De eisen voor duurzame toegankelijkheid van overheidsinformatie zijn gebundeld in [DUTO](https://www.noraonline.nl/wiki/Duurzame_Toegankelijkheid). 
Voor de data die niet duurzaam in het DSGO worden bewaard, maar waarvoor wel duurzame beschikbaarheid en 
toegankelijkheid worden gewenst/vereist (door bijvoorbeeld de overheid) is het zaak bij het ontwerp en de 
realisatie van het DSGO met het [Nationaal Archief](https://www.nationaalarchief.nl/archiveren/duto) de 
verplichtingen en mogelijkheden te verkennen. 

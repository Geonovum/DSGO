Data en datasets
----------------

Wat bedoelen we met data en met metadata.
Met voorbeelden.


Data is een representatie van observaties, objecten of andere entiteiten en
refereren naar iets dat is verzameld, geobserveerd, gegenereerd of afgeleid en
gebruikt als een basis om te redeneren, discussieren of calculeren. Data kan
gestructureerd of ongestructureerd zijn en kan worden gerepresenteerd in
kwantitatieve, kwalitatieve of fysieke vormen.

Data
----

Focus: uitwisseling van data(sets) met DSGO centraal. Uitwisselen kan zijn het
aanleveren van data of datasets aan het DSGO

Data is het object dat door het process van plan en vergunningverlening, tot
realisatie en beheer heengaat.

Om data (gegevens) of datasets (gegevensets) met / binnen het DSGO uit te
wisselen zijn afspraken nodig over de vindbaarheid, toegankelijkheid,
herbruikbaarheid en uitwisselbaarheid.
Dat komt overeen met de FAIR-uitgangspunten.

Een dataset is een te identificeren verzameling van data die als een geheel kan
worden verwerkt, bewerkt en gepubliceerd door een enkel subject. Dit leidt ertoe
dat de levenscyclus van de dataset is samen te vatten in vier fasen,
geillustreerd door figuur ‘Levenscyclus van de dataset’:

1.  Definitie: hoe goed het model of algoritme dat de dataset voortbrengt, is
    gedefinieerd, ontwikkeld en gevalideerd voor bedoeld gebruik.

2.  Productie: hoe goed het product dat daaruit ontstaat word geproduceerd,
    geëvalueerd en vrijgegeven.

3.  Beheer: hoe goed de dataset wordt bewaard, voorzien van metadata en
    toegankelijk gemaakt.

4.  Gebruik: hoe goed de data als service ter beschikking wordt gesteld,
    ondersteund en hergebruikt.

![Levenscyclus van de dataset](media/Levenscyclus-dataset.png)

Metadata
--------

We maken onderscheid tussen data en metadata. Data is de feitelijke realisatie
van een gegeven. Een dataset is een verzameling van feitelijke realisaties van
gegevens. Metadata is ook data, maar is data over andere data. Metadata is data
over onder meer de herkomst, kwaliteit en gebruik van data.
